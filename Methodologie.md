
## Methodologie 

Er zijn weinig vakgebieden in de geesteswetenschap zo actief zijn met hun eigen methodologie als de Digital Humanities.[^1] Ondanks het positivistische wereldbeeld dat technologische vooruitgang lijkt te scheppen is de digitale methodiek doordenkt van standpunten van kritiek hierop. Door de introductie van nieuwe wetenschappelijke activiteit met het creëren van data, visualisaties en interfaces zijn er veel vraagstukken ontstaan van een methodologische aard. Dit hoofdstuk probeert iedere dimensie hiervan kort uiteen met een oriëntatie op de Spatial Humanities. 

### Kritiek

#### Data

##### Selectie 

Data is waardebetrokken. Zij is ‘capta’, genomen van de werkelijkheid in plaats van gegeven daardoor.[^2]Er zijn veel criteria waarmee datasets gecreëerd en geselecteerd kunnen worden. De eenheden waarmee de data de werkelijkheid beschrijft zijn divers.[^3]Maar in tegenstelling tot traditionele bronnen wordt de werkelijkheid vaak kwantitatief beschreven aan de hand van enkele begrippen. Soms zijn die begrippen erg effectief. Geografie kan betekenisvoller worden weergegeven met kaarten dan met woorden. Soms zijn die begrippen ineffectief. Kwesties van de geest hebben vaak een groot aantal variabelen, die niet zomaar met enkele meetbare eenheden kunnen worden beschreven. Een goed voorbeeld van het perspectief dat een enkele eenheid biedt is de visualisatie van kunstenaarslevens in het blad Nature.[^4] Welke redenen achter de eenheden en de conclusies die daaruit getrokken kunnen moeten goed worden beschreven.

Vervolgens is de beschikbaarheid van data en de criteria waarmee een onderzoeker deze selecteert een belangrijk. Veel bronnen worden aan de hand van populariteit gedigitaliseerd en er zijn weinig plannen om de overige delen van de collectie een gelijkwaardige aandacht te gunnen.[^5]Dit geeft bijvoorbaat smaller perspectief dan mogelijk is. Onderzoekers bekijken deze data vervolgens weer met hun eigen waarden. Maar doordat vaak de middelen ontbreken om op grote schaal data te beoordelen of controleren gaat de onderzoeker snel op zijn intuïtie af. Er wordt een grote verantwoordelijkheid bij de onderzoeker gelegd om het bereik en de autoriteit van de data in te schatten. Er zijn middelen om de kwaliteit in te schatten maar die zijn sterk afhankelijk van de vaardigheden en middelen van de onderzoeker.  Uiteindelijk komt het vaak neer op vertrouwen en een gezond verstand, waar gesystematiseerde beoordelingscriteria zoals C.A.R.S. weinig aan bijdragen. Geloofwaardigheid, nauwkeurigheid en redelijkheid zijn vaak open deuren als je een dataset moet beoordelen.[^6] De selectieproblemen worden vaak ook teniet gedaan door simpelweg een gebrek aan betere data. 

##### Bewerking, Harmonisatie en Links

Bewustzijn van het bewerkingsniveau van de data is van groot belang. Alle brondata is uiteindelijk tot op een zeker niveau bewerkt. In dit proces wordt context en daarmee betekenis gestript om de inhoud transformeerbaar te maken. Dit begint al in de transitie van papieren media naar digitale. De context wordt verder gestript als we structuur brengen in die materialen. Bovendien wordt er context toegevoegd. Meta-data verweeft contemporaine inzichten en technische gemakken met bronmateriaal. Om de data verder te harmoniseren en links te maken worden ontologiën en Linked Data gebruikt. Hierdoor worden bruggen tussen gegevens geslagen die contemporain niet bestonden. Deze toevoegingen zijn erg vruchtbaar gebleken om tot nieuwe perspectieven te komen. Maar tegelijkertijd is verstandig om deze bewerkingsniveaus goed gescheiden te houden van de brondata. 

Bij geografie is dat bijzonder van belang. Kaarten worden gegeorefereerde en gevectoriseerd om een completere representatie van de historische werkelijkheid te vormen. Dit biedt een anachronistisch perspectief waardoor wij de contemporaine situatie beter kunnen inschatten. Maar wanneer wij gaan zoeken naar de reden achter historische gebeurtenis kan slecht geografisch inzicht juist doorslaggevend zijn. Wie weet dacht Napoleon wel dat Rusland veel kleiner was.[^7] Hoewel wij hetzelfde bronmateriaal gebruiken, veranderen de technische transformaties de betekenis. De vergelijking tussen contemporain en hedendaags kaartmateriaal leidt ons tot dit inzicht. De originele bron verliest zijn waarde niet door digitalisatie, integendeel de originele bron wordt juist waardevoller.

##### Hergebruik

Data staat niet gelijk aan de implementatie. Visualisatie of tools zijn niet uitsluitend data. In de kantlijnen harmoniseert de onderzoeker de data verder en voegt daarmee een extra laag waarden toe. Het is belangrijk de de uiteindelijk data waarop de visualisatie is gebaseerd beschikbaar zijn los van de implementatie. De data moet open zijn en technische gemakkelijk beschikbaar. Data archieven zoals DANS spelen hierbij een grote rol.[^8]Maar ook exploratieve interfaces bieden een belangrijke eerste verkenningsmogelijkheid van de data. Dit versnelt het onderzoeksproces. Application Programmer Interfaces (API) zijn tevens een goede oplossing om data te delen en beschikbaar te maken online, hoewel deze wel minder duurzaam zijn dan opslag zoals DANS. Bij API’s wordt de scheiding tussen data en implementatie al waziger. 

#### Implementatie

##### Transformaties 

Zodra de data verzamelt is begint de transformatie van die data voor een visualisatie. Volgens het stappenplan van Ben Fry zijn de eerste stappen achter de run. De data is nu verzameld en enigszins geparset. Nu moeten de betekenisvolle elementen daarin gefilterd en de betekenis, al dan niet met behulp van statistiek, toegankelijk gemaakt worden.[^9] Kortom er worden algoritmes naast de data gelegd. Er zijn eindeloos veel methoden om dit te doen en elk van deze methoden heeft vaak zijn eigen krachten en zwakheden. Een grof onderscheid kan worden gemaakt tussen transformatie gemaakt met grafische interfaces (GUI’s) en wederom API’s. Het doel van grafische interfaces om stappen aan het oog van de gebruiker te onttrekken. Die stappen zijn mogelijk waardebetrokken. Het moet duidelijk zijn wat er onder de motorkap gebeurd en dat is bij deze interfaces vaak niet herleidbaar. Ook voor de reproduceerbaarheid van het onderzoek is code essentieel. Een controlerende onderzoeker heeft dan een veel beter zicht op welke transformaties hebben plaatsgevonden dan in een beschrijven van het gebruik van een GUI. Transformaties door middel van API’s bieden eindeloos meer expressiemogelijkheden dan grafische interfaces. 

##### Design en User Experience

De laatste stappen in Fry’s proces van visualisatie zijn representatie, verfijning en interactie. Ook hier zijn eindeloos veel mogelijkheden zoals zichtbaar is in ‘The Periodic Table of Visualization Methods’.[^10]Alleen de basisvormen bieden al eindeloos veel mogelijkheden. Daarnaast beïnvloed het design en de interactiemogelijkheden de betekenis enorm. De beslissing om bepaalde elementen dikker of kleurrijker te maken heeft effect. Kaarten zijn sterk geabstraheerd van de werkelijkheid. De metrokaart van Londen is hier een goed voorbeeld van.[^11] Ook de User Experience bepaald veel van de betekenis. Schaalknoppen zijn hier een goed voorbeeld van. Schaal en detail hebben grote invloed op de betekenis. Hoewel technisch vrijwel geen gespendeerd hoeft te worden kan de vergroting de beeldvorming bepalen.

Voor kaarten zijn er bovendien domein gerelateerde problemen. Projecties en oriëntatie van kaarten bepalen de beeldvorming enorm. Dit was al bekend toen … de wereld omdraaide waardoor Africa veel machtiger lijkt.[^12]Mark S. Monmonier gaat hier een stap verder mee in zijn boek ‘Lying with Maps’. Er zijn ondertussen ook veel visualisaties waarin je deze zaken kunt verkennen. In een visualisatie van Jason Davies zijn de overgangen tussen projecties geanimeerd waardoor goed waarneembaar is hoe deze zich tot elkaar verhouden.[^13] Talmage en Maneice hebben specifiek voor de mercator projectie uitgewerkt wat voor een effect dit heeft op landen.[^14] Daarnaast zijn kaarten en taal verweven, in welke taal zet je plaatsnamen neer: Spreken we van Batavia of Jakarta? De keuze heeft een performatief effect en we moeten hierbij waken voor post-kolonialisme. 

In de literatuur valt de term ‘Deep Map’ vaak. … en … hebben en piramide voorgesteld voorgesteld met het universum aan data, een ‘deep map’ en vervolgens een ‘spatial narrative’. [^15] Een kaart is echter altijd een gesloten systeem waarin de vragen, waarden, midden en vaardigheden van de betrokken onderzoekers uitdrukking in vind. Een “deep map” met vrije exploratie is altijd hierdoor begrenst. Daarnaast is er teveel data om in één kaart te visualiseren. In plaats van te streven naar een ‘Deep Map’ is het slimmer om te streven naar een goede opslag van historische geografische data zodat onderzoekers hun eigen kaarten gemakkelijk en bewust kunnen creëren. 

##### Voorbeelden van tools zonder onderwerp voor de Spatial Humanities

Voor kaarten zijn er tools met GUI’s beschikbaar zoals Quantum GIS of de kaartlagen generator Tilemill, maar juist de tools zonder interfaces zoals Leaflet, PostGIS en D3 zijn waardevoller. Leaflet is een online mapping tool die het mogelijk maakt geografische data in de browser te visualiseren. PostGIS is een collectie van geografische formules voor de database PostgreSQL, waarmee ruimtelijke analyse algoritmisch kan worden uitgevoerd. Het heeft tevens een implementatie voor routing met pgRouting. Daarnaast is het algemenere D3 als visualisatie tool niet te vergeten. Onderliggende programma’s zoals Mapnik of GDAL interessant als een GUI van Tilemill niet voldoende mogelijkheden biedt. Hiervoor is wel aardig wat voorkennis of een stevige portie ingenuïteit gewenst, maar dat is uiteindelijk onontkoombaar. Postgis veronderstelt kennis van SQL of PL/pgSQL en Leaflet en D3 van HTML, CSS en Javascript. Een beetje shell scripting, versie controle, en kennis van datastructuren is tevens gewenst omdat geografische varianten daarop door bouwen.

##### Voorbeelden van tools met onderwerp voor de Spatial Humanities

Specifiek voor historische geografie zijn toponiemen-data en  basiskaarten per tijdperiode zeer wenselijk. Onderzoek naar toponiemen kan een grote bijdrage leven aan de koppeling tussen teksten en kaarten. In een zekere zin wordt hier een ontologie met hedendaagse plaatsnamen toegepast op historische: een alternatieve vorm van distant reading.[^16] Het ErfGeo project is een mooi voorbeeld hiervoor.[^17] Basiskaarten zijn een ander opnieuw bruikbaar fenomeen. De selectie of constructie van correcte geografie en bebouwing kost veel tijd; terwijl een onderzoeker juist een abstracter verhaal binnen het kader van een tijd wil vertellen. Het georefereren van oude kaarten is een mooi begin, maar idealiter worden deze kaarten gevectoriseerd zodat ze algoritmisch vergelijkbaar worden. Binnen deze data kan een onderzoeker een abstracter narratief opzetten. De Romeinse kaart van Pelagius project is hier een goed voorbeeld van.[^18] In vergelijking met Orbis wordt ook al zichtbaar dat in deze kaarten een nieuw consensus gevonden moet worden. De kaart van Orbis verschilt namelijk aanzienlijk van Pelagius door de verschillende doelstellingen.[^19] Maar hoewel de kaartlagen een interessante opnieuw bruikbare tussenstap zijn, zijn ze waardebetrokken en ook hier moet de construerende data altijd beschikbaar zijn.

##### Voorwaarden voor hergebruik

Hierboven zijn de tools gecategoriseerd op tools met onderwerp en zonder. Tools zonder historisch onderwerp zijn over het algemeen waardevoller om bekend mee te zijn. Bij specifieke interfaces geld over het algemeen dat de maker iedere knop daarin al heeft geïnterpreteerd. Algemenere interfaces zijn wetenschappelijk beperkend, hoewel in sommige gevallen wel wenselijk. Om werkelijk nieuwe inzichten uit data te halen zullen nieuwe statistische methoden of visualisatietechnieken moeten worden toegepast. Algemene tools met GUI’s bieden daar enkele mogelijkheden toe, maar uiteindelijk is de vrijheid van expressie ongeëvenaard in programmeertalen. Met regelmaat opnieuw bruikbare tools bevinden zich dan ook vaak op dit niveau. 

Deze worden vaak ook geoptimaliseerd en ingezet in het bedrijfsleven en open source tools op dit niveau zijn door commerciële belangen vaak ook stabieler. Als geesteswetenschappers hoeven wij niet zozeer deze tools te bouwen, optimalisatie is een taak voor ICT’ers. Dit is ook goed mogelijk, want als de input en output hetzelfde zijn is de taak relatief waardevrij. De toegevoegde waarde van interpretatieve methodologieën is dan te verwaarlozen. Maar wij moeten wel zelf onze visualisaties en interfaces opzetten. Onze taak moet liggen in deze multidimensionale tools te voorzien van rijke narratieven waarin meerdere stemmen hun uiting in vinden en er ruimte is voor ambiguïteit en onzekerheid.

Als laatste zijn documentatie en gesystematiseerde versie controle van groot belang. Het is van belang het van belang om te kunnen achterhalen wie veranderingen maakt en op welke versie  van een tool of kaart een onderzoek is geschreven. De scripts van die versie moeten worden gebruikt ter beoordeling, latere versies kunnen scripts verwijderd hebben omdat de doelstelling van de interface is veranderd. De tool Git is hier een goed voorbeeld voor.[^20]

### Meta-Kritiek

Fry’s stappenplan van datavisualisatie is begrenst in humanistisch perspectief. 




#### Proces

{ Data-driven onderzoek vs Question-driven }
{ Thinking through making }
{ Consensusvorming } 
{ Prototyping }

#### Digitaal vs Traditioneel

{ Toevoeging statistiek, visualisatie en interfaces }
{ Tools en patronen vs. Narratief }
{ Rensbod Humanities 3.0 }
{ Visualisatie vs beschrijving -\> Taal }
{ Voorbeeld }
{ Architectuur }

Hoewel de definitie van een patroon opgerekt kan worden om de geesteswetenschappen erin te vangen. Kom interpretatie altijd na de tool.

Het uiteindelijke doel van een onderzoek moet uiteindelijk echter niet een visualisatie of interface zijn. Dit wordt vaak geopperd doordat het proces zo aanzienlijk verschilt in vergelijking met de talige traditionele methodologieën. Het is intensiever en collectiever. Maar het achterliggende probleem heeft veel meer te maken met het veronderstelde kennisdoel van de geesteswetenschap. Is het een positivistisch doel in het vinden van patronen of hebben de geesteswetenschappen een meer romantisch doel in het verrijken en diversificeren van de samenleving? Het onderzoek wordt in de traditionele methoden vaak ingestoken met een onderzoeksvraag. Bij de digitale methoden is het startpunt intuïtief de bron of data. Het reflexieve proces tussen bron en onderzoeker dat er is bij ieder type onderzoek is wordt duidelijk gewonnen door de bron bij digitale methoden. De nadruk ligt daardoor bij voorbaat al op patronen. Terwijl het in de traditionele methoden meer beginnen bij de vraag en maatschappijkritische representaties die daarmee worden gecreëerd. 

Het is belangrijk om te realiseren dat ondanks de moeite die in digitale methoden gaan zitten het eindresultaat uiteindelijk onder dezelfde voorwaarden gewogen moet worden. Visualisaties en interfaces zijn slechts een tussenstap tussen de bron of data en de onderzoekstekst. Als we bijvoorbeeld willen uitzoeken wie of wat het meest bepalend is geweest voor de Amsterdamse architectuur in de 16e eeuw is het zeer voordelig dat we een kaart van Amsterdam omstreeks 1500 en 1600 op het scherm tevoorschijn kunnen halen, en die met elkaar kunnen vergelijken. Het liefst algoritmisch om ons oog al te leiden naar de verschillen. Vervolgens moet de technologie losgelaten worden en de disciplinaire bril opgezet worden. In de vergelijking zijn redeneringen van agency en ongelijkheden mogelijk zoals sociaal-economische, feministische of post-kolonialistische. Eveneens perspectieven zoals het semiotische zijn erbij gediend, want de veranderingen in de objecten zijn symptomen van de contemporaine discussie en betekenis.[^21] Dit narratief, deze tekst, is het uiteindelijke onderzoeksresultaat, niet de visualisatie of interface.

#### Kennisdoelen

{ Maatschappelijke impact vs Geesteswetenschappelijke }
{ Maatschappelijk relevante vaardigheden vs Maatschappijkritische theorieën }
{ Investering in onderwijs en bildung }
{ Maatschappelijke impact betaald investering: Haalbaarheid }
{ Hybriditeit }
{ Stoppen met schrijven beginnen met doen }

Digitale geesteswetenschappen worden vaak gepositioneerd als anders dan de traditionele geesteswetenschappen. Niets is minder waar: Een getal of visualisatie zonder narratief of beschrijvende taal is vrijwel betekenisloos. Juist de versmelting van de talige traditionele methoden en de kwantitatief of visueel georiënteerde digitale methodologieën creëren het onderscheid tussen de Digital Humanities en de computerwetenschappen. Traditionele methoden hebben een sterke wisselwerking met de specifiek bestudeerde objecten maar ook met verdiepende filosofieën. Maar de implementatie was meestal uniform: een narratief uitgezet in taal. Digital Humanities voegt hier complexe dimensies aan toe met statistiek, visualisaties en interfaces. Dat deze methoden kunnen toevoegen aan de vakgebieden is niet in twijfel, het grootste probleem is de benodigdheden voor succesvol resultaat. Wat is haalbaar?

Hoewel onderzoeken op dezelfde manier moeten worden gewogen is daarentegen wel heel gemakkelijk om Digitale Humanisten de grond onder de voeten weg te schieten vanuit geesteswetenschappelijk perspectief. Zij hebben vele malen minder tijd voor hun studies en schrijfvaardigheden dan traditionele humanisten. Ook hun onderzoeksprojecten zijn vele malen omvangrijker. Maar hoewel het geesteswetenschappelijk resultaat vergelijkbaar zal zijn, is de maatschappelijke impact van digitale humanisten vele malen groter. De visualisaties en tools zijn gemakkelijk te valoriseren. Traditionele geesteswetenschappers isoleren zich doordat zij zichzelf en hun standpunten niet effectief autonoom kunnen profileren in moderne media als het internet. Daarnaast vechten traditionele humanisten vechten voor een sterk beperkte hoeveelheid banen terwijl goed opgeleide digitale humanisten overal inzetbaar zijn. Technologie is een belangrijk onderdeel van de moderne samenleving.

De vraag die daarmee opborrelt is of de geesteswetenschap wel naar universele kennis streeft of maatschappelijke impact. Digitale humanisten hebben goud in de handen met hun maatschappelijk relevante vaardigheden, traditionele wetenschappers met hun maatschappijkritische theorieën. Nu nog samen in één pakket: De waarde ligt in hybriditeit.[^22] We moeten stoppen met ons te richten op de legitimatie van digitale methoden, maar ons richten op de uitvoering daarvan en de resultaten die ze kunnen genereren.[^23]De investering in de digitale methoden betaalt zich ruimschoots terug in maatschappelijke impact en inzetbaarheid. Dit rechtvaardigt de investering en maakt de Digital Humanities haalbaar.

----  

De enorme rijkheid van de hier besproken methodieken roep grote vragen op over de haalbaarheid. Moeten geesteswetenschappers technologische handleidingen willen doornemen om een bepaalde geografische transformatie uit te voeren? 

[^1]:	Boonstra

[^2]:	Capta

[^3]:	Capta

[^4]:	nature vis

[^5]:	Artikel begin college reeks die deze problematiek aanspreekt.

[^6]:	CARS

[^7]:	Beter voorbeeld vinden

[^8]:	DANS

[^9]:	Ben Fry -\> Proces

[^10]:	 [http://www.visual-literacy.org/periodic\_table/periodic\_table.html][1]

[^11]:	Metrokaart Londen

[^12]:	Africa auteur

[^13]:	[https://www.jasondavies.com/maps/transition/][2]

[^14]:	 [http://thetruesize.com/#?borders=1\~!MTc0MjI1NjU.MTkyNTAzNw\*MzYwMDAwMDA(MA\~!CONTIGUOUS\_US\*NjM2NTU5NQ.MjcxOTY2NTY(MTc1)MQ\~!IN\*NTI2NDA1MQ.Nzg2MzQyMQ)MA\~!CN\*OTkyMTY5Nw.NzMxNDcwNQ(MjI1)Mg\~!NL\*NTgzMjUyNg.MTIyNTQ1NDk)Mw][3]

[^15]:	deep maps en design

[^16]:	Morelli

[^17]:	Erfgeo site of artikel -\> het toponiemen onderdeel

[^18]:	Pelagius artikel

[^19]:	Orbis artikel

[^20]:	Git

[^21]:	Hier leun ik sterk op het boek van Benaderingen

[^22]:	Tekstje aan het begin van het college noemt deze term

[^23]:	Boonstra.

[1]:	http://www.visual-literacy.org/periodic_table/periodic_table.html
[2]:	https://www.jasondavies.com/maps/transition/
[3]:	http://thetruesize.com/#?borders=1~!MTc0MjI1NjU.MTkyNTAzNw*MzYwMDAwMDA(MA~!CONTIGUOUS_US*NjM2NTU5NQ.MjcxOTY2NTY(MTc1)MQ~!IN*NTI2NDA1MQ.Nzg2MzQyMQ)MA~!CN*OTkyMTY5Nw.NzMxNDcwNQ(MjI1)Mg~!NL*NTgzMjUyNg.MTIyNTQ1NDk)Mw