## HDAT - Historical Dutch Asiatic Trade

De Historical Dutch Asiatic Trade is een visualisatie die tracht de Boekhouding van de Boekhouder Generaal Batavia toegankelijk te maken door deze geografisch te ontsluiten. Daarnaast wordt geprobeerd de rijkheid van de data toegankelijk te maken door middel van gelaagde visualisaties. Deze visualisatie is opgezet door Erik van Zummeren en mijzelf. Hierdoor is dit deel van dit essay een bevooroordeeld perspectief en geschreven als plan voor expansie van deze applicatie.

### Data

De bronnen voor de huidige versie van deze visualisatie zijn allereerst de boekhouding van de Boekhouder Generaal van Batavia (BGB). Deze boekhouding is door het Huygens/ING gedigitaliseerd. Deze database bevat onder andere datums van vertrek en aankomst met bijbehorende locaties en de vervoerde goederen met hun waarde. Deze gegevens worden aangevuld met coördinaten uit de Atlas of Mutual Heritage. Met behulp van CLIWOC en historische kaarten is vervolgens een routenetwerk geconstrueerd waardoor mogelijk wordt schepen gesimuleerd van Nederland naar Azië te laten varen. De kaartlaag is geconstrueerd uit moderne geografie bruin gestileerd met historische namen daaroverheen. Alle data is in ruwe vorm beschikbaar op Github. De data zal in de toekomst wellicht ook toegankelijk zijn door middel van een API, want de applicatie zal deze zelf gebruiken.

Er zijn nog vele extra bronnen beschikbaar die waardevolle aanvullende verdiepende perspectieven kunnen bieden. Er zijn een groot aantal missieven beschikbaar bij het Huygens/ING die een waardevol een rijk interpreteerbaar perspectief bieden door hun tekstuele natuur. Daarnaast kan er meer data uit het AMH worden gebruikt om de locaties verder te voorzien van informatie. Het is ook onze wens om bepalende gebeurtenissen bij te voegen in een laag om de app gemakkelijker begrijpbaar te maken. Er zijn tevens mogelijkheden tot verbreding van de data. Er is een digitalisatie project gaande om de Ommelandsvaart te digitaliseren en die kan met weinig moeite worden toegevoegd aan de data. Tevens is er data beschikbaar voor de slavenhandel door de Portugezen. Al deze data kan gemakkelijk in deze, of in een kopie van deze kaart worden ingevoegd. Ongetwijfeld zullen er meer scheepsdatabases zijn of ontstaan waaraan een ruimtelijk perspectief waarde kan toevoegen.

### Implementatie

De code van deze applicatie is eveneens beschikbaar op Github. Alle transformaties zijn vastgezet in scripts en kunnen gedraaid worden op elk UNIX-systeem mits de gebruiker de juiste software heeft geïnstalleerd. Deze scripts pakken legen de database elke keer en installeren een schone versie. Vervolgens worden alle transformaties algoritmisch toegepast. Eén uitzondering hierop de data van het AMH, waarbij sommige toponiemen handmatig corresponderend zijn gemaakt. Deze data wordt vervolgens verder in de online applicatie weer algoritmisch van meer detail voorzien om animaties vloeiend te laten verlopen. Enkele stappen in de transformatie zijn hoogst speculatief en behoeven verdere analyse. Zo is er gekozen voor een basissnelheid van 5km/u voor schepen. Dit simpele getal bepaald vervolgens de hele visualisatie en moet beter verantwoord worden.

Maar een belangrijk punt van deze applicatie is dat hij sterk in ontwikkeling is. Ondertussen zijn drie versie van de applicatie beschikbaar geweest. Al deze versies zijn nog beschikbaar door middel van het versie controle systeem van Git. In de huidige versie zijn we ons aan het oriënteren op interface lagen die de basisvisualisatie van de schepen met meer betekenis moeten gaan voorzien. Hieronder vallen bijvoorbeeld de Minard Diagrammen voor de goederen, maar we zijn ons hierbij al bewust van de relatief slechte leesbaarheid hiervan. Hoewel het design al enige aandacht heeft gekregen zijn is er nog steeds veel te verbeteren. Er zijn nog oneindig veel mogelijkheden om deze applicatie betekenisvoller te maken.

### Interpretatie

Deze applicatie is vrijwel nog niet geïnterpreteerd. Erik is op dit moment bezig met een scriptie rondom dit onderwerp te schrijven en is erg bezig met de evaluatie van database en interface daarbinnen. Onze verwachting is dat metname de goederen meer inzicht zullen gaan bieden. Het routenetwerk is relatief simpel zodat een netwerkanalyse vooral open deuren gaat opleveren. Wellicht zit hierin voor de interne Aziatische  handel wel betekenis. Uitbreiding van de visualisatie methoden en fatsoenlijk literatuur onderzoek zijn noodzakelijk om meer hierover te zeggen. Interne relaties zijn al goed zichtbaar door de focus op een dynamische visualisatie, maar hun betekenis behoeft verder onderzoek. De bron kan al wel binnen enkele minuten op waarde worden geschat en bied al een interessante manier voor exploratie.  

---- 
