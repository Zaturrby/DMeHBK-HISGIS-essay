## DARE - Digital Atlas of the Roman Empire

The Digital Atlas of the Roman Empire is een opnieuw bruikbare kaartlaag voor de Romeinse tijd. Hierop zijn plaatsen, wegen en voor een deel contemporaine geografie te zien voorzien van historische namen.

### Data

Ook deze kaart is gebaseerd grotendeels op de Barrington Atlas door middel van het Pleiades dataset. Deze dataset is uitgebreid met aanvullende informatie die handmatig uit de Barrington Atlas is geconstrueerd. De selectie van de data lijkt daarmee vooral ook te berusten op overwegingen van beschikbaarheid. Duidelijkheid hierover ontbreekt echter. In het bijgevoegde artikel wordt gesproken over data, maar is er geen specifieke analyse van welke databronnen precies ingevoegd zijn. Kijken naar Nederland is altijd een goede manier om te checken waar de geografie vandaan komt, Flevoland is wat optimistische in een Romeinse kaart. De data waaruit de kaart is geconstrueerd is wel beschikbaar als dataset en API.

### Implementatie

De auteur meld in zijn artikel dat hij data heeft getransformeerd en dat hij data aan Pleiades heeft toegevoegd. In welke mate dit is gedaan en met welke methoden dit is gebeurt wordt echter niet vermeld. Door het ontbreken van de context van creatie kan er niet goed ingeschat worden waar fouten in het materiaal zullen zitten. Een goede aanvulling op deze kaart zou de juxtapositie van het bron materiaal (de Barrington Atlas) en de geconstrueerde kaart zijn. Zo kan een gebruiker inschatten welke transformaties op deze Atlas hebben plaatsgevonden. 

De waarde van deze kaart zit hem sterk in de technische implementatie. Den doelstelling van het project was om een basiskaart voor andere projecten te creëren. Maar ondanks deze wens is de broncode die gebruikt is voor de generatie niet beschikbaar. Het is dus de vraag of deze is gearchiveerd, versie controle is toegepast of dat de code enigszins is gedocumenteerd. De technische implementatie is dus niet zonder contact toetsbaar. Het gebruik van de kaart is echter wel bijzonder gemakkelijk, met weinig tot geen kennis van programmeren kan deze worden geïmplementeerd.

Design heeft aandacht gekregen. De auteur heeft speciaal nagedacht over typografie en het effect dat dat heeft op hoe de kaart gelezen wordt. De geografie is ook plezant ontworpen en goed leesbaar. Hier en daar zitten er wel wat ongemakkelijkheden of harde lijnen in de geografie waar verbetering mogelijk is.

### Interpretatie

Dit project had geen interpretatieve doelstellingen. Het doel was hergebruik.

---- 

