## DARE - Digital Atlas of the Roman Empire

The Digital Atlas of the Roman Empire is een opnieuw bruikbare kaartlaag voor de Romeinse tijd. Hierop zijn plaatsen, wegen en voor een deel contemporaine geografie te zien voorzien van historische namen.[^1]

### Data

Ook deze kaart is gebaseerd grotendeels op de Barrington Atlas door middel van het Pleiades en de Digital Atlas of Roman and Medieval Civilization datasets. Deze dataset is uitgebreid met aanvullende informatie die handmatig uit de Barrington Atlas is geconstrueerd. De selectie van de data lijkt daarmee vooral ook te berusten op overwegingen van beschikbaarheid. Duidelijkheid hierover ontbreekt echter. In het bijgevoegde artikel wordt gesproken over data, maar is er geen specifieke analyse over welke databronnen precies ingevoegd zijn. Maar assumpties zijn gemakkelijk te maken door te kijken naar de geografie van Nederland. Een Romeinse kaart die Flevoland toont is wat optimistisch. De data waaruit de kaart is geconstrueerd is wel beschikbaar als dataset en API.

### Implementatie

De auteur meld in zijn artikel dat hij data heeft getransformeerd en dat hij data aan Pleiades heeft toegevoegd. In welke mate dit is gedaan en met welke methoden dit is gebeurt wordt echter niet vermeld. Daardoor kan niet goed ingeschat worden waar fouten in het materiaal zullen zitten. Een goede aanvulling op deze kaart zou de juxtapositie van het bronmateriaal (de Barrington Atlas) en de geconstrueerde kaart zijn. Zo kan een gebruiker inschatten welke transformaties op deze Atlas hebben plaatsgevonden.[^2]

De waarde van deze kaart zit hem sterk in de technische implementatie. Den doelstelling van het project was om een basiskaart voor andere projecten te creëren. Maar ondanks deze wens is de broncode die gebruikt is voor de generatie niet beschikbaar. Het is dus de vraag of deze is gearchiveerd, versie controle is toegepast of dat de code enigszins is gedocumenteerd. De technische implementatie is niet zonder contact toetsbaar. Het gebruik van de kaart is wel bijzonder gemakkelijk, met weinig tot geen kennis kan deze opnieuw worden gebruikt.

Design heeft aandacht gekregen. De auteur heeft speciaal nagedacht over typografie en het effect dat dat heeft op hoe de kaart gelezen wordt. De geografie is ook plezant ontworpen en goed leesbaar. Hier en daar zijn er echter nog wel ongemakkelijkheden of harde lijnen in de geografie.

### Interpretatie

Dit project had geen interpretatieve doelstellingen. Het doel was hergebruik. Dit lijkt ook behaald. Vergeleken met kaartlagen zoals Google Maps geeft deze kaartlaag een aanzienlijk betere representatie van de Romeinse tijd.
---- 

[^1]:	Åhlfeldt, Johan. *Digital Atlas of the Roman Empire.* 2015. Web. 16 Apr 2016. \<[http://dare.ht.lu.se/][1]\>

[^2]:	Åhlfeldt, Johan. *A digital map of the Roman Empire.* 19 sept 2015. Web. 16 Apr 2016. \<[http://pelagios.org/maps/greco-roman/about.html][2]\>

[1]:	http://dare.ht.lu.se/
[2]:	http://pelagios.org/maps/greco-roman/about.html