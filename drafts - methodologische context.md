
## Filosofen verbonden met visualisatie.

Tegenwoordig is veel discussie over de zin en en onzin van de Digital Humanities. Dit wordt deels gestookt door de grote financiële steun die digitale projecten krijgen, terwijl de resultaten vaak als marginaal lijken in vergelijking tot onderzoeken in traditionele methodologieën. Het is veroorzaakt een verwarring die vergelijkbaar is met de paradigma verandering van Galileo Gallei. Net zoals de natuurwetenschappen destijds compleet van methodologie veranderden, moet nu ook het laatste toevluchtsoord van de retoriek geloven aan meer positivistische ogende methoden. Maar het tegendeel is waar, algoritmes zijn niet objectief maar juist doordrenkt van waarden. De traditionele methoden bieden een interessant perspectief dat een enorme aanvulling zou zijn in de technologische sector. Door onze zelfverkozen isolatie rangeren we onze perspectieven bij voorbaat uit. 

Er zijn tal van perspectieven om digitale interfaces te beoordelen. Allen zijn uiteindelijk belangrijk om tot een goede wetenschappelijk tool te komen. Er zijn technische aspecten. Het is niet voldoende dat een tool functioneert, want als de code niet toegankelijk is of nodeloos complex is, is het onmogelijk om te beoordelen of deze betrouwbaar is. Daarnaast zijn er aspecten van design en interactie. Als de tool niet intuïtief te gebruiken is dan is er ook niet echt sprake van een toevoeging. Ook moeten de meer traditionelere wetenschappelijke problemen niet vergeten worden. Want hoe zijn de gemaakte keuzes verantwoord? Welk kennisdoel wordt gediend? Digitale tools zetten daarnaast de institutionele manier waarop wij de laatste eeuwen kennis hebben vergaard stevig onder druk, want hoe moet een archief reageren op een tool? Hoe wordt een tools dienstbaar aan de samenleving of vooruitgang? 

In de context van geschiedenis zijn vragen van vooruitgang altijd problematisch. Geschiedenis was als academische discipline al voor het digitale tijdperk al discutabel in waarde. Friedrich Nietzsche ageerde al tegen een geschiedenis omwille van de geschiedenis. Hedendaagse intensiteiten staan onder druk door verering van de historie. De waarde van geschiedenis lag in het parodiëren van historische en nationale identiteiten en deconstructie van onze huidige identiteit. Gegeven dat moderne politici dat thema’s zoals de VOC nog steeds gebruiken in hun betogen en recente films zoals Michiel de Ruyter de geschiedenis grof representeren als iets nastrevenswaardigs is het nog steeds van belang dat er mensen zijn die deze onderwerpen kunnen relativeren. De geschiedenis behaalt haar relevantie door door het heden te relativeren met het verleden. Betere representaties van dat verleden helpen daarbij. De impact die historici kunnen maken doormiddel van moderne media is vele malen groter dan ooit te voren. Daarnaast worden historici hierdoor gelijk uitgerust om tegenwicht en verdieping te bieden aan de positivistische dominantie in de hedendaagse geautomatiseerde economie. Wij bepalen ons collectief geheugen, laten we dat op een eigentijdse manier doen. 

Ook het debat tussen Ranke’s en zijn latere critici is van grotere relevantie. Digitale en kwantitatieve methoden hebben de neiging een objectievere historie te presenteren. Historici rapporteren het verleden én maken een selectie in wat zijn rapporteren. Dit is niet anders met digitale methoden. Digitale methoden gaan vaak nog een stap verder doordat extrapolatie tot de mogelijkheden behoort. Hierdoor krijgt het debat waarin continuïteiten of tendensen tegenover individualiteiten staan een opfrisser. Daarnaast moet de bronnenkritiek aangevuld worden want bronnen van een zeer complexe aard moeten met elkaar vergeleken worden. In plaats van talige of visuele expressievormen waarvoor een zorgvuldige methodologie is opgebouwd, worden oude bronnen op een zeer complexe manier wiskundig of visueel gecomprimeerd. Dit maakt ons perpectief nog  meer anachronistischer dan het al was. Een bron kan in deze tijd meer zeggen dan het in zijn eigentijd had gekund. Vaak is er ook een voorkeur voor voorheen ontoegankelijke bronnen waarvan vaak maar een enkel exemplaar bestaat. Deze kwantitatieve bronnen moeten daardoor vergelijken worden met de kwalitatieve. 

