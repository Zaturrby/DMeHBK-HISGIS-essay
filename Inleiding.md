## Inleiding

In het verlengde van de Spatial Humanities worden er veel historische geografische visualisatie worden gemaakt. Deze visualisaties vragen meer dan ooit om een kader om de implementatie en de waarde in te schatten. Er zijn weinig typen visualisaties zo multidimensionaal als kaarten en het is daarom verleidelijk, soms zelfs onvermijdelijk, om de realiteit vanuit een bepaald perspectief neer te zetten. Om dit in te perspectief in te kleuren worden Orbis, HISGIS en onze eigen visualisatie HDAT met elkaar vergeleken. Deze tools zijn onder flink verschillende omstandigheden ontstaan en proberen elk een ander probleem op te lossen. In deze tools zijn bronnen getransformeerd om tot de uiteindelijke visualisatie te komen. Deze transformatie komt bovenop de traditionele problemen van de bronnenkritiek en problematiseren de relatie die de bron met de werkelijkheid heeft verder. GIS-tools geven ons per definitie een anachronistisch perspectief op de tijd. Er is een illusie van grip op een wereld die in werkelijkheid ver van ons af staat met een perspectief dat in de tijd zelf niet beschikbaar was.

Deze tools gaan elk ook op diverse manieren met interactiviteit en narratief om. HISGIS positioneert zichzelf als algemene historische geografische tool en vermijdt narratief compleet. ORBIS is interactiever doormiddel van de historische routing en  de rijkheid van methoden waarmee gevisualiseerd is. Ook is er een sterke juxtapositie van wetenschappelijke artikelen met de tool waardoor de verantwoording toegankelijker wordt. Onze eigen tool HDAT heeft een hogere specificiteit en is daardoor meer geneigd naar narratief. Het tijdselement vertelt zijn eigen diachrone verhaal. Daarentegen ontbreekt in de laatste tool zowel autoriteit als verantwoording en is goed zichtbaar dat deze tool nog in aanbouw is. Het is echter de vraag of enig van deze interfaces zelfstandig bijdraag aan één van de geesteswetenschappelijke kennisdoelen. Zowel positivistische als  maatschappijkritische kennisdoelen wordt niet bevredigd door de tool als zelfstandig object te beschouwen. Om het beoordelingskader voor de comparatieve deel van het essay duidelijk te maken is het eerste deel van deze tekst gewijd aan de methodologische vraagstukken.

In dit deel worden de vraagstukken rondom de Digitale Geesteswetenschappen ingekleurd met nadruk op de voorbeelden uit de Spatial Humanities. Al deze tools verkiezen om kwantitatieve gegevens geaggregeerd en visueel gecomprimeerd aan de eindgebruiker te presenteren in plaats van een talig narratief waarin historische kennisdoelen zijn verwerkt. Hoewel de makers van deze tools zich bewust zijn van de waardebetrokkenheid van hun materiaal positioneren ze toch een positivistisch wereldbeeld, al dan niet multidimensionaal.[^1] Maatschappijkritiek krijgt vaak slechts een kleine rol toebedeeld. Dit roept vragen op over de rol van geschiedenis in de maatschappij en of deze methoden daar dienstbaar aan zijn of niet. Door de methoden in elkaars verlengde te plaatsen worden deze problemen grotendeels opgelost en kunnen de nieuwe perspectieven die digitale gereedschappen ons bieden goed op waarde worden geschat en kan hun impact op de hedendaagse historische wetenschappelijke praktijk goed worden geëvalueerd.

---- 

[^1]:	tekst over multidimensionaliteit